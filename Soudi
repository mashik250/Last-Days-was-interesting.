ন্যায্য মূল্য না পেলে কৃষকদের কষ্ট দুর্দশায় রুপ নেবে।
বাংলাদেশের আলুর চাহিদা বিশ্ববাজারে ব্যাপক। উল্লেখযোগ্যভাবে মালয়েশিয়া, সিঙ্গাপুর, শ্রীলঙ্কা, সংযুক্ত আরব আমিরাত, মালদ্বীপ, সৌদি আরব, কাতার, বাহরাইন, ভিয়েতনাম ও ব্রুনাই। বর্তমানে চীন, ভারত ও ইন্দোনেশিয়া এসব দেশের আলুরবাজার নিয়ন্ত্রণ করছে। মধ্যপ্রাচ্যের আলুবাজার প্রায় সম্পূর্ণ ভারতের নিয়ন্ত্রণে। আলু উৎপাদনে বিশ্বে বাংলাদেশের অবস্থান সপ্তম হলেও রপ্তানিতে বাংলাদেশের অবস্থান একেবারে পেছনের দিকে।
আলুর ন্যায্যমূল্য নিশ্চিত করতে সরকার ও সংশ্লিষ্ট কর্তৃপক্ষকে এগিয়ে আসতে হবে। দেশের উৎপাদিত আলু দেশের চাহিদা মেটানোর পর অতিরিক্ত আলু বিদেশে রপ্তানি করার উদ্যোগ নেয়া উচিত মৌসুমের আগেই। কৃষিপণ্য রপ্তানি বাড়ানো সরকারের অন্যতম লক্ষ্য নির্ধারণ করে এবং আলু রপ্তানিতে সরকারের উৎসাহ ও প্রতিশ্রুতি পেলে। তৃণমূল পর্যায়ের ক্ষুদ্র ও প্রান্তিক কৃষকদের উন্নয়নসহ বাংলাদেশের কৃষিখাতের ব্যাপক উন্নয়ন হবে এবং বৈদেশিক মুদ্রা অর্জিত হবে।
